## Κουϊζ σε βίντεο και σε κείμενο

* **Κάθε εβδομάδα** θα δημοσιεύουμε ένα κουϊζ σε [βίντεο](https://edpuzzle.com), τα οποία θα πρέπει να μελετήσετε και να απαντήσετε στις ερωτήσεις ελεύθερου κειμένου που εμφανίζονται κατά την διάρκεια τους. 

* Οι ερωτήσεις εμφανίζονται σταδιακά κατά την μελέτη του αντίστοιχου περιεχομένου και μπορείτε πάντα να διακόψετε και να συνεχίσετε αργότερα μέσα στην εβδομάδα ανάθεσης, μετά το τέλος της οποίας θα είναι διαθέσιμο ένα νέο κουϊζ, έτσι ώστε όλοι "να είμαστε πάντα στην ίδια σελίδα". 

* Οι απαντήσεις θα πρέπει να σταλούν, όπως και όλες οι εβδομαδιαίες εργασίες πριν το επόμενο μάθημα, με στόχο τον σχολιασμό και την βελτίωση.

* Η εκπρόθεσμη αποστολή των απαντήσεων στα βίντεο κουιζ είναι δεκτή με μειωμένο βαθμό.

* Οι απαντήσεις σας χρησιμοποιούνται για την τελική προφορική εξέταση, η οποία είναι υποχρεωτική, επομένως είναι υποχρεωτικό να απαντήσετε πριν την προφορική, ώστε να βγει τελικός βαθμός.

* Επίσης **κάθε μήνα** θα υπάρχει διαθέσιμο ένα κεφάλαιο του βιβλίου και το αντίστοιχο κουϊζ για το [κείμενο](https://read.activelylearn.com)

* Οι κωδικοί και οι σύνδεσμοι για τα κουϊζ θα αναρτηθούν στις ανακοινώσεις του μαθήματος γιατί είναι διαφορετικοί για κάθε νέα χρόνια και κάθε μάθημα.

* Για την αξιολόγηση των απαντήσεων θα εκτιμηθούν συνολικά οι προσπάθειες σας, δλδ θα πρέπει να απαντηθούν όσο γίνεται περισόσερα κουϊζ και οι απαντήσεις σας να είναι τεκμηριωμένες ή/και συμβατές με το συμπληρωματικό υλικό του μαθήματος, όπως αυτό αποτυπώνεται στις ασκήσεις. 

* Τόσο τα βίντεο όσο και το κείμενο του βιβλίου δεν περιέχουν τις απαντήσεις, οι οποίες απαιτούν την αναζήτηση, μελέτη, και σκέψη πάνω σε εξωτερικές πηγές. 

* Για την έγκυρη καταγραφή του βαθμού, η είσοδος στις εφαρμογές αυτές γίνεται με το ΑΜ (μην βάλετε όνομα στα ελληνικά γιατί δεν φαίνεται και γιατί μερικές φορές σχολιάζουμε δημόσια τις απαντήσεις σας) και το email σας στο ionio.gr.

---

Το ασύγχρονο βίντεο κουίζ είναι ίσως μια από τις λίγες καλές χρήσεις των βιντεοδιαλέξεων, καθώς επιτρέπει στον μαθητή να εκτεθεί σε μια ενότητα γνώσης σχεδόν όπως με ένα βιβλίο, δλδ με τον δικό του ρυθμό και με την δυνατότητα της γρήγορης πλοήγησης στην έκταση του υλικού, χωρίς να χρειάζεται να διακόπτει τον ομιλητή ή την σκέψη των άλλων μαθητών. Με την προσθήκη του κουίζ επικοινωνούμε τα σημεία που έχουν μεγαλύτερο ενδιαφέρον και επιπλέον έχουμε την δυνατότητα της συλλογής και επεξεργασίας των απαντήσεων που μελλοντικά επιτρέπουν την συνεχή ανατροφοδότηση προς όλους τους μαθητές, ειδικά αν δεν είναι πολλοί ή αν εμείς έχουμε πολλούς βοηθούς. Επίσης, οι απαντήσεις μας επιτρέπουν να κάνουμε συζήτηση, η οποία με την σειρά της επιτρέπει τον εντοπισμό παρανοήσεων στον τρόπο σκέψης του γνωστικού αντικειμένου.
