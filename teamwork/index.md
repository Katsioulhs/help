# Ομαδικότητα και συνεργασία

## Ώρες γραφείου για προσωπική τηλεδιάσκεψη με την ομάδα διδασκαλίας

* Ένα βασικό πλεονέκτημα της τηλεδιάσκεψης είναι ότι δίνει περισσότερα χρονικά παράθυρα για τις ώρες γραφείου το οποίο επιτρέπει την εξατομικευμένη παρακολούθηση της προόδου σας και κυρίως της ανατροφοδότησης πάνω στην προσπάθεια σας, έτσι ώστε τελικά να μην υπάρχη η ανάγκη για τελικές εξετάσεις οι οποίες απλά μετράνε επιδόσεις όταν πια είναι αργά για να βελτιωθούν:

[Επιλογή ημέρας και ώρας για προσωπική συνάντηση με σύστημα τηλεδιάσκεψης](https://vita.epidro.me/about/)

* Οι ώρες γραφείου που εμφανίζονται εκτός της ώρας του μαθήματος είναι μόνο για θέματα πέρα από τα μαθήματα, αν έχετε απορία για ένα μάθημα αυτή θα απαντηθεί είτε στην ομαδική συνάντηση, είτε καλύτερα στα ασύγχρονα εργαλεία, όπως οι συζητήσεις του γκιτχαμπ.

## Κριτήρια αξιολόγησης για την συνεργασία μεταξύ των φοιτητών

Εκτός από την ατομική επίδοση, γίνεται αξιολόγηση της ομαδικότητας όπως αυτή αποτυπώνεται σε ασύγχρονα εργαλεία, όπως τα github issues, comments, discussion, reviews, και (αραιά) [σύγχρονα εργαλεία όπως τα irc, mumble, tmate](https://courses-ionio.github.io/help/tools), όπου αξιολογούμε την συμμετοχικότητα, δλδ, την συνεισφορά σε περιβάλλον ομάδας με άλλους συναδέλφους σας. 

Σε αυτό το ψηφιακό περιβάλλον οι συντελεστές της ομάδας διδασκαλίας έχουν όσο το δυνατόν μικρότερη συμμετοχή και λειτουργούν περισσότερο ως συντονιστές (π.χ., δημιουργία καναλιών και έλεγχος δικαιωμάτων με βάση την συμπεριφορά), παρά ως πρωταγωνιστές (π.χ., διάλεξη). Ο σκοπός αυτής της δραστηριότητας είναι η επίλυση αποριών και τεχνικών δυσκολιών και κυρίως η δημιουργία μια εικονικής κοινότητας πάνω στα θέματα του μαθήματος. Για τον σκοπό αυτό θα πρέπει να συμμετέχετε ενεργά στα αντίστοιχα ψηφιακά περιβάλλοντα, π.χ., διαμοιρασμος τερματικού και προφορική συζήτηση (π.χ., tmate+mumble).

Τα παραπάνω είναι τα πλεονεκτήματα της διαμεσολαβούμενης επικοινωνίας, όπως για παράδειγμα στην περίπτωση της εξ αποστάσεως εκπαίδευσης, αφού μπορούμε να έχουμε πολύ εύκολα διαθέσιμους πολυδιάστατους ποσοτικούς και κυρίως ποιοτικούς δείκτες για την συμμετοχή του κάθε μαθητή στην (α)σύγχρονη επικοινωνία, όπως μας μας τους δίνουν εμπορικά εργαλεία github, classtime, calendly ή ακόμη καλύτερα εργαλεία που θα πρέπει να αναπτύξουμε στο μέλλον. 

Σε αυτό το κριτήριο βαθμολόγησης γίνεται αξιολόγηση-βαθμολόγηση της βοήθειας που δίνουμε σε άλλους για να πετύχουν είτε προσωπικούς είτε ομαδικούς στόχους και για την κατοχύρωση του αντίστοιχου βαθμού θα πρέπει να δώσετε μια λίστα με λινκ προς τα χρήσιμα σχόλια-απαντήσεις που κάνατε σε συναδέλφους σας.
