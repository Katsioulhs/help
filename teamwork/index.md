# Σύνδεση στις συναντήσεις εξ αποστάσεως σύγχρονα και (κυρίως) ασύγχρονα

Η βασική πλατφόρμα συνάντησης των μαθημάτων όπου θα περάσουμε τον περισσότερο χρόνο είναι το σύστημα του Github, το οποίο λειτουργεί κυρίως ασύγχρονα. [Η διδακτική πρακτική των μαθημάτων](https://courses-ionio.github.io/help/distance/) βασίζεται περισσότερο στην κατανεμημένη μάθηση και υλοποιείται σύμφωνα με τα παρακάτω:

1. Οι (παραδοσιακές) εισαγωγικές διαλέξεις γίνονται με το [λινκ της υπηρεσίας ζουμ](https://zoom.us/j/78053008669), ή με την πληκτρολόγηση του κωδικού συνάντησης `78053008669` απευθείας στην εφαρμογή ζουμ μπορείτε να μπείτε στην εικονική αίθουσα του μαθήματος για όλα τα μαθήματα αυτής της περιοχής (HCI, IV, SW, CSCW, CS, CA). Ισχύουν οι κανονικές ώρες με ότι αλλαγές-προσθήκες ανακοινώνονται στα αντίστοιχα αποθετήρια, όπου θα βρείτε και τον κωδικό πρόσβασης για την παραπάνω συνάντηση. Για να λαμβάνετε ειδοποιήσεις αλλαγών μέρας-ώρας θα πρέπει να γραφτείτε στα αντίστοιχα θέματα ανακοινώσεων και να ενεργοποιήσετε το είδος της ειδοποίησης που προτιμάτε.

2. Τα προχωρημένα στάδια των μαθημάτων γίνονται επίσης με τα (παραδοσιακά) εργαλεία λογισμικού [IRC](https://en.wikipedia.org/wiki/Internet_Relay_Chat) (text chat), [MUMBLE](https://en.wikipedia.org/wiki/Mumble_(software)) (audio server), [TMATE](https://tmate.io) (terminal sharing) στις παρακάτω διευθύνσεις οι οποίες θα πρέπει να μπουν στις ρυθμίσεις των αντίστοιχων εφαρμογών αφού είναι διαφορετικά συστήματα επικοινωνίας από τις ιστοσελίδες: `irc.epidro.me` `mumble.epidro.me`** Για τον σκοπό αυτό θα πρέπει να κάνετε εγκατάσταση των αντίστοιχων εφαρμογών στον υπολογιστή σας τα tmate irc είναι γραμμής εντολών, ενώ τo mumble είναι εφαρμογή μετάδοσης ήχου με πολλές ρυθμίσεις και θα πρέπει να γίνει **απαραίτητα χρήση ακουστικών-μικροφώνου**. Σε όλες τις περιπτώσεις, το όνομα σύνδεσης θα πρέπει να είναι το ίδιο με τον ιδρυματικό λογαριασμό σας (π.χ., p03pap). Το πιο σημαντικό για την πρόσβαση σε αυτά τα εργαλεία είναι ότι απαιτούν μια διαφορετική συμπεριφορά συμβατή με την δικτυακή και κατανεμημένη μάθηση, και κυρίως από τους φοιτητές, οι οποίοι θα πρέπει να έχουν περισσότερο ενεργό ρόλο, όπως περιγράφεται σύντομα στις επόμενες ενότητες. Για παράδειγμα, 

** Οι σέρβερ αυτοί τρέχουν (σε μηχανήματα του πανελλήνιου ερευνητικού δικτύου) με πρωτοβουλία της ομάδας μας για την δικιά σας εξυπηρέτηση και μπορείτε να μπαίνετε όλες τις μέρες-ώρες για τους σκοπούς των μαθημάτων της ομάδας μας. Εμείς ούτε παρακολουθούμε ούτε αναλύουμε τα προσωπικά δεδομένα που μαζεύουν οι σέρβερ. Αν όμως δεχτούμε από κάποια εξωτερική αρχή ενόχληση για κακή χρήση (π.χ., παράνομο περιεχόμενο) τότε θα παραδώσουμε όλα τα στοιχεία σας (π.χ., διευθύνσεις IP, οι οποίες ορίζουν με ακρίβεια την τοποθεσία σας μετά από μια επίσκεψη στον παροχέα σας ιντερνετ). Προφανώς, όλα αυτά τα στοιχεία τα μαζεύουν και άλλοι σερβερ (π.χ., του ζουμ, κτλ), με την διαφορά ότι δεν μας λένε τι τα κάνουν ή ακόμη χειρότερα με την υπόσχεση ότι τηρούν πολιτικές προστασίας δεδομένων (γενικώς, καλό είναι να είμαστε επιφυλακτικοί με όποιον πουλάει ή έστω χαρίζει προστασία ;-)

# Ώρες γραφείου με προσωπική τηλεδιάσκεψη

* Ένα βασικό πλεονέκτημα της τηλεδιάσκεψης είναι ότι δίνει περισσότερα χρονικά παράθυρα για τις ώρες γραφείου το οποίο επιτρέπει την εξατομικευμένη παρακολούθηση της προόδου σας και κυρίως της ανατροφοδότησης πάνω στην προσπάθεια σας, έτσι ώστε τελικά να μην υπάρχη η ανάγκη για τελικές εξετάσεις οι οποίες απλά μετράνε επιδόσεις όταν πια είναι αργά για να βελτιωθούν:

[Επιλογή ημέρας και ώρας για προσωπική συνάντηση με σύστημα τηλεδιάσκεψης](https://vita.epidro.me/about/)

* Οι ώρες γραφείου που εμφανίζονται εκτός της ώρας του μαθήματος είναι μόνο για θέματα πέρα από τα μαθήματα, αν έχετε απορία για ένα μάθημα αυτή θα απαντηθεί στην ώρα του μαθήματος, είτε σε ατομικό ραντεβού με τον σύνδεσμο του κάλεντλι, είτε στην ομαδική συνάντηση, όπως ορίζεται στις ανακοινώσεις του μαθήματος.

# Ομαδικότητα και συνεργασία

Εκτός από την ατομική επίδοση, γίνεται αξιολόγηση της ομαδικότητας όπως αυτή αποτυπώνεται σε ασύγχρονα εργαλεία, όπως τα github issues, comments, discussion, reviews, και (αραιά) σύγχρονα εργαλεία όπως τα irc, mumble, όπου αξιολογούμε την συμμετοχικότητα, δλδ, την συνεισφορά σε περιβάλλον ομάδας με άλλους συναδέλφους σας. 

Σε αυτό το ψηφιακό περιβάλλον οι συντελεστές της ομάδας διδασκαλίας έχουν όσο το δυνατόν μικρότερη συμμετοχή και λειτουργούν περισσότερο ως συντονιστές (π.χ., δημιουργία καναλιών και έλεγχος δικαιωμάτων με βάση την συμπεριφορά), παρά ως πρωταγωνιστές (π.χ., διάλεξη). Ο σκοπός αυτής της δραστηριότητας είναι η επίλυση αποριών και τεχνικών δυσκολιών και κυρίως η δημιουργία μια εικονικής κοινότητας πάνω στα θέματα του μαθήματος. Για τον σκοπό αυτό θα πρέπει να συμμετέχετε ενεργά στα αντίστοιχα ψηφιακά περιβάλλοντα, π.χ., διαμοιρασμος τερματικού και προφορική συζήτηση (π.χ., tmate+mumble).

Τα παραπάνω είναι τα πλεονεκτήματα της διαμεσολαβούμενης επικοινωνίας, όπως για παράδειγμα στην περίπτωση της εξ αποστάσεως εκπαίδευσης, αφού μπορούμε να έχουμε πολύ εύκολα διαθέσιμους πολυδιάστατους ποσοτικούς και κυρίως ποιοτικούς δείκτες για την συμμετοχή του κάθε μαθητή στην (α)σύγχρονη επικοινωνία, όπως μας μας τους δίνουν εμπορικά εργαλεία github, classtime, calendly ή ακόμη καλύτερα εργαλεία που θα πρέπει να αναπτύξουμε στο μέλλον. 

Σε αυτό το κριτήριο βαθμολόγησης γίνεται αξιολόγηση της βοήθειας που δίνουμε σε άλλους για να πετύχουν είτε προσωπικούς είτε ομαδικούς στόχους. 
