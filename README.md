# Οδηγίες

1. [Eγγραφή στην πλατφόρμα του GitHub](https://github.com/join) **μόνο με το ionio.gr email σας**.
2. [Οδηγίες για την αποστολή αναφοράς εργασίας](guide/)
3. [Περιεχόμενο παραδοτέων και τελικής αναφοράς](deliverables/)

# Απορίες και (ηλεκτρονικά) φροντιστήρια 

* Πριν διατυπώσετε μια απορία εξετάστε πολύ προσεκτικά μήπως έχει ήδη απαντηθεί στις [συχνές ερωτήσεις](faq/) ή στις [παλιότερες συζητήσεις](https://github.com/courses-ionio/help/discussions/categories/q-a) αυτού εδώ του αποθετηρίου.
* Αν η απορία αφορά μια εργασία που βρίσκεται στο [αποθετήριο του κώδικα](https://github.com/ioniodi/) θα πρέπει να ανοίγετε νέα συζήτηση μόνο εκεί.
* Αν έχετε μια πραγματικά νέα απορία τότε ανοίγετε ένα νέο θέμα συζήτησης με τίτλο την σύνοψη της απορίας σας (και όχι απλά γράφοντας "απορία") και ζητάτε βοήθεια.
* Η απορία θα πρέπει να διατυπώνεται με [σύνδεσμο σε ένα βασικό παράδειγμα πηγαίου κώδικα (π.χ., του κειμένου ενός παραδοτέου στο αποθετήριο σας) και όχι απλά προφορικά-γραπτά με ασαφείς περιγραφές](https://stackoverflow.com/help/mcve).
* Η σωστή διατύπωση μιας νέας και χρήσιμης ερώτησης που θα βοηθήσει στην βελτίωση του μαθήματος βαθμολογείται θετικά.
* Επίσης, βαθμολογούνται θετικά οι σωστές απαντήσεις στις απορίες από συμφοιτητές και είναι μέρος της αναφοράς σας.
* Αρνητικά βαθμολογούνται απορίες που απαιτούν επεξεργασία του τίτλου τους ή/και του περιεχομένου τους ή έχουν απαντηθεί ήδη στις οδηγίες, στις συχνές απορίες, και στις πρόσφατες συζητήσεις.

# Email

* Ερωτήσεις σχετικές με τα μαθήματα και τις εργασίες που αποστέλονται με **email θα αγνοούνται**, καθώς τα παραπάνω θεωρούνται γνώσεις που πρέπει να μελετήσετε και να γνωρίζετε από την αρχή του κάθε μαθήματος και είναι πάντα διαθέσιμα εδώ. 
* O καλύτερος χώρος για να πάρετε σαφή απάντηση σε ερώτημά σας είναι στις περιοχές ηλεκτρονικής βοήθειας (github issues-discussions-comments). Καθώς έχουμε όλες αυτές τις μοντέρνες επιλογές επικοινωνίας **δεν θα χρησιμοποιούμε καθόλου το email**.
* Αν έχετε στείλει ένα email και δεν έχετε λάβει απάντηση μέσα σε μια εβδομάδα, τότε το πιθανότερο είναι ότι έχετε αγνοήσει όλες τις παραπάνω οδηγίες, γιατί **η ομάδα έχει στόχο να απαντάει άμεσα σε όλες τις απορίες με όλους τους τρόπους που περιγράφονται παραπάνω και για αυτό δεν απαντάει ποτέ σε email σχετικά με τα μαθήματα.**

# Εργασίες

- Οι εργασίες και οι ασκήσεις είναι ο βασικός πυλώνας του μαθήματος, γιατί υπάρχουν γνώσεις και δεξιότητες που (δεν αποδίδονται θεωρητικά και) μεταδίδονται μόνο μέσα από την πρακτική εξάσκηση με ένα αντικείμενο, ενώ ακόμη και η ίδια η θεωρία μπορεί να γίνει καλύτερα κατανοητή μόνο με την πρακτική εφαρμογή της.
- Υπάρχουν διαφορετικές κατηγορίες εργασίων και διαφορετικές επιμέρους επιλογές εργασιών ανάλογα με το μάθημα ή/και τις προτιμήσεις σας.
- Για την δυνατότητα πλήρους βαθμολόγησης Θα πρέπει η κάθε εργασία να ακολουθεί τις αντίστοιχες οδηγίες, να γίνει σταδιακά με παρουσίαση στην τάξη, και εντός προθεσμίας. Αν ο βαθμός σας δεν ήταν αυτός που περιμένατε, τότε (αν δεν έχουμε κάνει εμείς κάποιο λάθος) μάλλον δεν έχετε ακολουθήσει μία ή περισσότερες από τις προηγούμενες τρεις συμβουλές.
- Οι περισσότερες εργασίες βασίζονται σε [ανοιχτό λογισμικό και κυρίως στην ομαδικότητα και την συμμετοχή σε μια κοινότητα](https://opensource.guide).


# Διδακτική ομάδα
[Διογένης Αλεξανδράκης](https://github.com/diogenisAl), [Μανούσος Καμηλάκης](https://github.com/mkamgit), [Δημήτρης Ρίγγας](https://github.com/riggas-ionio), [Κωνσταντίνος Χωριανόπουλος](https://github.com/epidrome)
